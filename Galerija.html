<html>
<head>
			<link rel="stylesheet" type="text/css" href="Galerija.css">
			<title>Maus</title>
</head>
<body>
			<h1>Maus</h1>
			
			<div id="div1">
				<img  id="slika" src="Slike/Maus.jpg">
			</div>
			<div id="div2">
				<p>
					Panzerkampfwagen VIII Maus (često samo "Maus" ili "Pancer Maus") je bio superteški nemački tenk proizveden 1944. za vreme Drugog svetskog rata.
					Najteži je tenk ikada proizveden. Proizvedena su samo dva, od kojih je samo jedan dobio kupolu sa naoružanjem. Težio je čak 188 tona.
					Završeno vozilo je bilo dugačko čitavih 10,2 metara, 3,71 metara široko i 3,63 metara visoko. Glavno naoružanje je predstavljao 128 mm KwK 44 L/55 top,
					baziran na 12,8 cm Pak 44, sa sporednim topom od 75 mm. Glavni top je bio najjači nemački protiv-tenkovski top montiran na bilo kojem tenku u Drugom svetskom
					ratu, bio je u mogućnosti da uništi sve savezničke tenkove na daljinama od 3 i po kilometra pa i više. 128 mm top je bio u sposobnosti da neutrališe mete u bliskoj
					borbi, mada neke mete je mogao da onesposobi sa nešto više od 3500 metara. Prednji deo trupa je imao oklop debljine 220mm i bio je zakošen pod uglom od 55°. Strane i
					zadnji deo trupa su bili debljine do 190mm , strane su bile ravne dok je zadnnji deo bio zakošen pod uglom od 37°. Kupola je imala debljinu oklopa do 240mm na prednjem
					delu dok su strane i zadnji deo imali po 200-220 mm. Bokovi i zadnji deo kupole su bili zakošeni pod uglovima od 15° na zadnjem delu i 25° na bokovima. Okvir topa je imao
					250mm debljine, iza njega je oklop kupole bio debeo 210mm tako da je ukupna debljina oklopa oko topa bila 460mm. Bio je dizajniran tako da bude imun na svo protiv-tenkovsko
					naoružanje koje su saveznici imali. Glavni problem tenka je predstavljala njegova masa, bio je skoro 3 puta teži od Tigra 2 za kojeg se takođe smatralo da je pretežak. Bilo
					je teško pronaći motor koji bi ga pokretao, motor koji je kasnije ugrađen u V2 prototip (1200ks) nije bio dovoljne jačine za ovog džina te se smatralo da je maksimalna
					brzina tenka u najboljim uslovima iznosila 20 kilometara po času. Kasniji testovi su ipak pokazali da je maksimalna brzina ovog tenka bila samo 13 kilometara po času.
					Prevelika masa mu je onemogućavala prelazak većine mostova, zbog čega je dizajniran sa opremom za kretanje po dnu reke. Oba prototipa su oštećena tako da je jedini preživeli
					primerak sastavljen od trupa prvog i kupole drugog prototipa.
				</p>
			</div>
			
</body>
</html>
